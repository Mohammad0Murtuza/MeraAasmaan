<!DOCTYPE html>

<html>
<head>
				<meta http-equiv="CONTENT-TYPE" content="text/html; charset=UTF-8">
				<link rel="icon" href="favicon.ico">
				<link rel="stylesheet" href="poem.css">
				<title>मन करता है लिख दूं मैं,</title>
</head>
<body>
				<h1>मन करता है लिख दूं मैं,</h1>
				<br>
				<div>
								<p>मन करता है लिख दूं मैं,</p>
								<p>चिड़िया की चहक को कागज़ पर,</p>
								<p>और उस कागज़ की नाव बनाकर,</p>
								<p>डाल दूँ बहती नदिया में,</p>
								<p>और बहती नदिया से कह दूँ,</p>
								<p>तुम इसको बहा ले जाओ वहाँ,</p>
								<p>जहाँ दूर कहीं तेरे कोने पर,</p>
								<p>बस्ता है एक महानगर,</p>
								<p>जहाँ देर से सूरज उगता है,</p>
								<p>वो जहाँ के छोटे बच्चे ने,</p>
								<p>कल मैसेज में लिख के भेजा है, -कि मुझको भी सुननी है भैया,</p>
								<p>चिड़िया की चहक, फूलो की महक,</p>
								<p>वो पहला पानी पड़ने पर,</p>
								<p>आती है जो, मिट्टी की महक,</p>
								<p>मुझे नही सुननी है शाम - सवेरे,</p>
								<p>मोटर गाड़ी की आवाजें,</p>
								<p>मैं कैसे पाऊँ ठंडी हवा,</p>
								<p>सब बंद है खिड़की दरवाज़े। मैं उसको लिख के भेजूंगा,</p>
								<p>ये गांव तुम्हारा शीतल है,</p>
								<p>यहाँ आज भी छोटी गौरेया,</p>
								<p>आँगन मे गाने गाती है,</p>
								<p>यहाँ पहली बारिश होने पर,</p>
								<p>सोंधी खुशबू भी आती है, मैं भेज रहा हूँ ठंडी हवा,</p>
								<p>तुम खोलो खिड़की दरवाज़े।</p>
								<p>मैं लिख कर सब कुछ भेजूंगा,</p>
								<p>तुम सुन लेना सब आवाजें।</p>
				</div>
</body>
</html>
