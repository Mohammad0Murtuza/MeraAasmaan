<!DOCTYPE html>

<html>
<head>
				<meta http-equiv="CONTENT-TYPE" content="text/html; charset=UTF-8">
				<link rel="stylesheet" href="poem.css">
				<link rel="icon" href="favicon.ico">
				<title> धरती</title>
</head>
<body>
				<h1>पाँव के नीचे छोड़ के धरती</h1>
				<br>
				<div>
								<p>	पाँव के नीचे छोड़ के धरती,</p>
								<p>आज वो पंछी निकल पड़ा।</p>
								<p>रात अधूरी छोड़ के फिर से,</p>
								<p>आज वो पंछी निकल पड़ा।</p>
				</div>
				<br>
				<div>
								<p>रात की रानी सोच रही थी,</p>
								<p>सुबह अभी तो हुई नही,</p>
								<p>दूर से सूरज देख रहा था,</p>
								<p>धूप अभी तो चली नही,</p>
								<p>और ये पंछी अनजाना सा,</p>
								<p>अनदेखा सा, अलबेला सा,</p>
								<p>ढूंढ़ रहा है अपना साथी,</p>
								<p>नीले अम्बर के कोनो में,</p>
								<p>आज़ादी की चाह लिए बस,</p>
								<p>उड़ता जाए, उड़ता जाए,</p>
								<p>पथ में चाहे अंधेरा हो,</p>
								<p>मन का सूरज उगता जाए।</p>
				</div>
				<br>
				<div>
								<p>कोई नही है साथ मे उसके,</p>
								<p>फिर भी जग से बिछड़ पड़ा,</p>
								<p>पांव के नीचे छोड़ के धरती,</p>
								<p>आज वो पंछी निकल पड़ा।</p>
				</div>
				<br>
				<span><em> - नक़ी अब्बास</em></span>
</body>
</html>
